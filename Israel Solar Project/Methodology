מתקנים סולאריים קרקעיים בישראל - 2018
גרסה 1 - טיוטה

מתודולוגיה

1) רקע.

חוות סולאריות ומתקנים סולאריים קרקעיים הם מושא של מחקרים רבים בנושא השפעתם הסביבתית, כאשר בליבם עומדת הדיכוטומיה של ייצור חשמל נקי ממקורות מתחדשים לעומת גריעה של שטחים פתוחים לצורך הקמתם .
רוב השטחים בארץ המוקצים לטובת הקמת חוות ומתקנים סולאריים הוא חקלאי באזור הים-תיכוני, או טבעי באזור המדברי. בשנת 2017, היקף טביעת הרגל, ה- footprint של החוות הסולאריות היה כ-12 קמ"ר. מאז התרחש פיתוח מואץ וקידום של תכניות מתאר שהוכנו בשנים 2011 ואף קודם לכן. בקיץ האחרון הוקמו או החלו בהקמה של לא פחות מ-26 חוות חדשות, בהיקף של 5 קמ"ר.

לאור הפיתוח המואץ וההשפעה על התכסית, קיים צורך לקבל תמונת מצב עדכנית של היקף החוות הסולאריות הקרקעיות. לא קיים קיום מקור חופשי אשר מרכז נתונים אלה, וכן אין בגופי הממשל האמונים על הנושא מקור נתונים אחיד ומסודר. יתרה על כן, מכיוון שישנם עשרות גופים האמונים על תכנון והקמה של חוות סולאריות, המידע מבוזר ולא תמיד עדכני. 
מטרת השכבה לאסוף את כל מקורות המידע לכדי שכבה כוללת אחת של מתקנים סולארים קרקעיים בארץ, וכן מטהדטה רלוונטי עבור מתכננים, אקולוגים, ובעלי עניין אחרים.

שיטה:

בהתאם לחוק התכנון והבניה התשכ"ה, כל חווה סולארית חייבת לעבור את כל תהליכי האישורים במוסדות התכנון (מחוזיים, ארציים, וכד). ולכן לכל חווה סולארית ישנה מספר תוכנית. יחד עם זאת, לעיתים קשה למצוא מידע תכנוני נוסף לתוכניות אלה טרם הקמת החוות. לעיתים אף נעשים שינויים מהותיים בין התכנית המאושרת המפורסמת ברשומות לבין הבניה בפועל בשטח.

בהכנת שכבה מרחבית זו, רוכזו מאתרי מנהל התכנון - תכנון זמין וכן תב"ע פתוחה. הפניה נוספת לתכנית לעיתים נמצא ביישום איתור תב"ע באתר המפות הממשלתי (Govmap.gov.il).

התכניות הללו לרוב מתארות את "הקו הכחול" של התכנית, שהוא כמעט תמיד מכיל שטח נוסף שאינו מוסב למתקנים של החווה הסולארית. השלמת ה"פוטפרינט: המדוייק נעשה ממקורות חזותיים ברזולוציות משתנות:--
אתר המפות הממשלתי, ובזה אורתופוטו 2010, 2012, 2014, 2016 ו-2018.
צילומים היסטוריים ב-Google Earth, Digital Globe, Planet Labs, ועוד.
צילומי לווין Sentinel-2,יולי  2015 עד היום
צלומי לווין Landsat-8, אפריל 2013 עד היום
צילומי רחפנים ומטוסים של החברות הבונות את המתקנים, אשר מפורסמים באתריהם.
לעיתים לא ניתן למצוא שכבה פוליגונלית או נתוני צילום אויר מדוייקים, לכן במקרים כאלה מבוצעת דיגיטיזציה של התשריט בכלי GIS.

תיעדוף:
אורתופוטו עדכני ברזולוציה של מטר ומטה.
צילום לווין מסחרי ברזולוציה של 3 מטר ומטה.
קטגוריה "מתקנים הנדסיים" בשכבת "מגרשים"
שכבת "קוים כחולים", והסרת מסדרונות תשתית.

במקרים נדירים בם ניתן רק נ"צ מרכזי, סימנתי רדיוס טינטיבי מסביבו בהתאם לשטח התכנית המוצהר.

תביעת הרגל הרלוונטית של המתקן היא לרוב הגדר ההיקפית של המתחם. שטח זה קטן יותר משטח התוכנית בפועל המפורסם בתשריטים, אך מכיל שטח נוסף מעבר לפאנלים הסולאריים עצמם אשר כלוא במתחם. הרציונל הוא שמבחינת מדידת ההשפעה, שטח זה, גם אם אינו בנוי, הוא מופר, ולכן נדרש למפותו.

לכל רשומה נקלטים השדות הבאים:
שם - שם המתקן הרשמי, או שם הגיוני אחר אם אין שם רשמי - בשלב זה השם באנגלית.
תיאור - תיאור נוסף רלוונטי.
סוג - הטכנולוגיה העיקרית של המתקן: פוטוולטאי או תרמוסולארי.
תת-סוג  - תת סוג של כל תחנה, למשל, פאנל פוטוולטאי עוקב שמש, פאנל קבוע, שוקת פרבולית, או מגדל שמש.
הספק - הספק מוצהר של התחנה, בקירוב של 0.1 מגהוואט.
שטח - שטח התחום של המתקן, מחושב לפי רשת ישראל IG 05-12
מודולים - מספר מודולים, בהתאם לסוג (פאנלים, מראות, וכד')
שנת הקמה - השנה בה החלו עבודות הבניה, כולל הכשרת הקרקע.
שנת חיבור לרשת - השנה בה חובר המתקן לרשת החשמל.
חברה קבלנית - החברה הקבלנית שמקימה ו\או מתפעילת את המתקן.
מספר תכנית - כפי שמופיע בתכנית.
קישור - קישור למקור מידע רלוונטי על נתוני החווה.
סטטוס - תיאור המצב הכללי של המתקן: בתכנון, בהקמה, פעיל, לא פעיל.

כל הנתונים לעיל נלקחים מהתכנית, מידע חזותי אובייקטיבי, פרסומי יח"צ, ופרסומים מקצועיים.

המידע משוחרר באופן חופשי תחת רשיון CC-BY-SA 4.0. 
הפניה:
Harel Dan, Hamaarag, 2018, Solar power installations
הראל דן, המארג, 2018, מתקנים סולאריים

להערות, הארות, והשלמת חוסרים, ניתן לשלוח לי מייל.
harel.dan@hamaarag.org.il
נא לציין שם מתקן לפי תוכנית, השדה\שדות עם מידע שיש לעדכן, והפניה למקור הנתונים.
ניתן אף למצוא את הנתונים בגיטהאב, ולבצע pull request אם יש ביכולתכם לתרום לנכונות ודיוק הנתונים.


מועד הקמה מעליה לקרקע, כולל גידור או הכנת קרקע ותשתיות, ברוב אם לא כל שטח התחנה

טכנולוגיות:
PV Tracker
בטכנולוגיה זו, פאנל (או צביר פאנלים) מותקן על עמוד, אשר משנה את זוית הפאנל בשני צירים (סיבוב והגבהה) בהתאם למיקום השמש, על מנת למקסם שטח הפנים.

מקורות מידע נוספים:
http://www.tabainfo.co.il
http://www.tashtiot.co.il
https://www.edf-renouvelables.com
http://www.aravapower.com
https://www.shikunbinui.com
https://www.doral-energy.com
https://belectric.com
https://www.gov.il/he/Departments/ministry_of_energy
https://www.govmap.gov.il
https://www.google.com/maps








